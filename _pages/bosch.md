---
layout: single
title: Bosch sähköpyörät
permalink: /bosch/
sidebar:
  nav: "sidenavi"
---

Boschin moottorilla varustettuja sähköpyöriä on markkinoilla usealta eri pyörävalmistajalta. Pyörän valmistajalla ei ole merkitystä huollon kannalta, vaan voit viedä pyöräsi mihin tahansa Boschin valtuuttamaan huoltoon.

Kaikki takuunalaiset huollot kannattaa sopia ja tehdä sen liikkeen kanssa, mistä pyörän ostit.

Jos tilasit pyöräsi ulkomailta, niin vikatilanteessa ota ensin yhteyttä myyjäliikkeeseen. Selvitä sitten sinua lähellä olevan valtuutetun huoltoliikkeen kanssa, voisivatko he ottaa pyöräsi korjaukseen. Myyjäliike suostuu todennäköisesti korvaamaan takuunalaiset huoltokustannukset, sillä ei ole heidänkään etu lähetellä pyörää edestakaisin maiden välillä.

### Pyöräliikkeeni ei suostu korjaamaan pyörääni

Kaikki pyöräliikkeet eivät suostu huoltamaan muita kuin itse myymiään sähköpyöriä. Perinteisillä kivijalkaliikkeillä ei myöskään ole välttämättä kokemusta tai halua hoitaa monimutkaisia sähköpuolen ongelmia. Älä kuitenkaan lannistu, sillä Suomesta löytyy useita palvelevia huoltoliikkeitä, jotka korjaavat pyöräsi. Löydät näiltä sivuilta tietoa ja yhteystietoja tällaisiin sähköpyöräkorjaamoihin.

<!--
## Bosch mallisarjat

Tietoa erilaisista [Bosch sähköpyörän moottoreiden ja ajotietokoneiden mallisarjoista](/bosch-mallisarjat).
-->

## Bosch vikakoodit

Jos sähköpyöräsi ajotietokoneen näyttöön ilmestyy teksti ERROR ja vikakoodin numero, voit tarkistaa [Bosch sähköpyörän vikakoodit](/bosch-vikakoodit) sivulta minkälaisesta virheestä on kyse.

## Bosch ohjelmistopäivitys

Sähköpyörän ohjelmisto kannattaa pitää ajantasalla. Päivitykset parantavat mm. akunkestoa ja lisäävät tehoa/vääntöä moottoriin, joten niistä on huomattava hyöty. Ohjelmistopäivitys on nopea, helppo ja edullinen tehdä merkkihuollossa. Löydät merkkihuoltojen yhteystiedot sivuiltamme.

Uusimmat ohjelmistoversiot ja ohjeet oman sähköpyöräsi moottorin, ajotietokoneen, akun ym. versioiden tarkistamiseen [löydät täältä](https://www.bosch-ebike.com/en/service/software-update/) (bosch-ebike.com).

## Bosch käyttöohjeet

Bosch sähköpyörien moottoreiden, ajotietokoneiden, akkujen ym. käyttöohjeet [löydät mallivuosittain täältä](https://www.bosch-ebike.com/en/service/downloads/) (bosch-ebike.com).